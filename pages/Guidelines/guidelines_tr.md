---
permalink: /guidelines/tr/
layout: page
header:
  image_fullwidth: head.png
title: "IOL-Yarışma Kuralları"

sitemap: false
---

Türkçe

## Bireysel Yarışması için Kurallar

Aşağıda bireysel yarışmada uyulması gereken kurallar sıralanmıştır. Bu kurallar IOL açılış töreninde İngilizce olarak açıklanacaktır. Kuralların tüm dillerdeki çevirileri aynı geçerliliğe sahiptir.

1. Çalışma Dili
  * Her yarışmacı, yarışmada çalışacağı dili verilen diller listesinden seçer. Dil seçimin normalde Olimpiyat başlamadan iki hafta önceye kadar değiştirilebilir.
  * En rahat olduğunuz  ve en iyi bildiğiniz dili seçmelisiniz. Genel yaygının aksine, hiçbir dilin diğerine göre avantajı yoktur, tüm çalışılan dillerin IOL için geçerliliği aynıdır.
  * Problem setinin bir kopyasını kendi dilinizde alacaksınız. Eğer size verilen problem seti talep ettiğinizden farklı bir dilde ise, lütfen yarışma başlamadan gözetmeni bilgilendiriniz.
  * Çözümlerinizi de aynı dilde yazmalısınız. Aksini yapmanızın hiçbir avantajı yoktur, ve tersine hatalarınızı göstererek puan kaybedebilirsiniz.
1. Soru Seti
  * Soru setinizde istediğiniz sırada çözebileceğiniz 5 farklı soru bulunur. Bir yarışmacı birden fazla soru kağıdı alamaz, lütfen talep etmeyiniz.
  * Yarışmanın süresi 6 (altı) saattir.
  * Yarışma sonunda soruları alabilirsiniz, jürinin değerlendireceği tüm çözümleri teslim etmelisiniz. Çözümlerinizi size verilen zarfa koyunuz, müsvette çözümleriniz sizde kalabilir.
  * Sorular hata olmaması için dikkatlice kontrol edilmiştir, herhangi bir soruda hata olduğunu düşünüyorsanız lütfen elinizi kaldırın ve gözetmenin biri bilgilendirin. Ayrıca jüriyi bilgilendirip, kendi dilinizde cevap almanız zaman alabilir, bu süre zarfında başka bir soru üzerinde çalışabilirsiniz.
  * Anlamını bilmediğiniz bir kelimenin açıklamasını talep edebilirsiniz. Eğer uygun görürlerse Jüri bu talebinizi yerine getirebilir. Eğer bu talep size haksız avantaj getirecekse Jüri isteğinizi reddedecektir. Normal şartlar altında Jüri anlamı bilinmeyen bir kelimenin başka bir dile çevirisini temin etmez. 
  * Bütün sorular yazarak sorulmalıdır. Gözetmenler sorularınızı ana dilinizde yazmanız için size kağıt verecektir. Farklı problemlerle ilgili sorular farklı kağıtlara yazılmalıdır çünkü büyük ihtimalle farklı soruların farklı Jüri üyeler tarafından cevaplanması muhtemeldir (genellikle Jüri başkanı veya problemin yazarı cevaplayacaktır). Soruların cevaplarını kendi anadilinizde alacaksınız. 
  * Bir soru sorarken, gözetmen öğretmenin verdiği kağıdın üst bölümüne adınızı; sıra numaranızı, problem numarasını yazıp ardından sorunuzu ekleyiniz. İsim ve sıra bilgisi; soruların cevapları dağıtılırken karışıklığı önleyecektir.
1. Cevap kağıdı
  * Soru cümlelerini kopyalamayınız.
  * Her sorunun çözümünü farklı kağıt(lar)da yazınız. Her soru farklı bir jüri üyesi tarafından değerlendirileceği için aynı kağıt üzerinde birden fazla soru cevaplanmamalıdır.
  * Her sayfaya adınızı ve sıra numaranızı gösteren etiketi yapıştırınız. Etiket üzerinde ilgili sorunun kaçıncı sayfasını çözdüğünüzü belirtiniz. Örneğin; soru 3 sayfa 1/4, soru 3 sayfa 2/4  gibi (Toplam 4 sayfadan 1.si, toplam 4 sayfadan 2.si anlamına gelmektedir) Eğer etiketleriniz biterse, bu bilgiyi sayfanın en üstüne yazınız; isim- sıra numarası- soru numarası- sorunun sayfa numarası gibi.
  * Eğer isterseniz, kağıdın iki yüzünü de kullanabilirsiniz, sadece iki yüzde aynı soruyu cevaplamalısınız.
  * Cevaplarınız açıklaması ile birlikte desteklenmelidir. Mükemmel bir cevap bile doğru açıklanmazsa puan kaybedebilir.
  * Bu açıklama bulduğunuz kuralların detaylı ve sistematik bir özeti olmalıdır, kuralları nasıl bulduğunuzu açıklamak zorunda değilsiniz. (Soru birden fazla cevap istemedikçe) Diğer de doğru olabilir diye düşünüp farklı cevaplar vermemelisiniz. Eğer biri doğru olsa bile farklı cevaplarınız için puan alamayacaksınız. Eğer alternatif çelişkili açıklamalar yaparsanız, puan kaybedersiniz, dikkatli olun ve cevabınıza dahil etmek istemediğiniz kısmı silin veya üzerini çizin.
  * Sınav bittiğinde, çözümlerinizi zarfın içine koyunuz.
1. Yanınızda ne getirmelisiniz?
  * Yazı yazmak için gerekli kalem: tükenmez / dolma kalem kurşun kaleme tercih edilir ama zorunlu değildir. Farklı renkte kalemler kullanmak çözümünüzün sunumunu açıklayıcı yapabilir. Kırmızı kalem kullanmamalısınız, kırmızı kalem jürinin kontrol yaparken kullandığı renktir.
  * Çözümleriniz için kağıt sağlanacaktır. Eğer daha çok kağıda ihtiyaç duyarsanız, elinizi kaldırarak gözetmenden daha fazla kağıt alabilirsiniz.
  * Yarışma esnasında size daha fazla kalem de sağlanacaktır. Eğer kalem ihtiyacınız varsa, elinizi kaldırarak gözetmenden alabilirsiniz.
1. Yanınızda ne getirebilirsiniz?
  * Yanınızda yiyecek ve içecek getirebilirsiniz, yarışma esnasında paketli bir öğlen yemeği  temin edilecektir.
  * Eğer kendi yemeğinizi getirecekseniz, lütfen sessizce ve temiz bir şekilde yenilebilen, keskin bir kokusu olmayan bir yemek getirin ki diğer yarışmacılar rahatsız olmasın.
  * Yarışma esnasında ihtiyacınız olabilecek herhangi bir ilacı yanınızda getirebilirsiniz. Eğer özel bir ihtiyacınız varsa, takım lideriniz organizatörleri öncesinde bilgilendirmelidir. Yanınızda zamana bakabileceğiniz bir saat veya zaman gösteren bir araç getirebilirsiniz.
  * Getireceğiniz aracın (a) sessiz ve (b) dış dünya ile irtibata geçemeyecek bir araç olmamalıdır. Yarışma salonunda duvarda büyük bir saat olacaktır, kendi saatinize ihtiyacınız olmayacaktır.
1. Yanınızda ne getirmemelisiniz?
  * Yazılı herhangi bir döküman getirmemelisiniz. (örneğin sözlük) 
  * Yanınızda herhangi bir kağıt getirmeniz (boş kağıt dahil) yasaktır.
  * Herhangi bir müzik yada eğlence aygıtı getirmemelisiniz, kulaklıkla dinlemek isteseniz bile.
  * E-sigara dahil sigara içmek yasaktır.
  * Yanınızda dış dünya ile bağlantı kurabileceğiniz laptop bilgisayar, tablet, cep telefonu, akıllı saat veya benzer herhangi bir aygıt getirmeniz yasaktır. Bu sayılanlardan herhangi birine sahip olduğu gözlenen yarışmacı, yarışmadan diskalifiye edilir.
1. Yarışma salonuna girme ve  salondan çıkma
  * Sizin için ayrılmış sıraya oturmalısınız.
  * Eğer yarışmaya 30 dakika geç kalırsanız, salona alınmayacaksınız.
  * Eğer geçici süre yarışma salonundan çıkmanız gerekiyorsa, lütfen elinizi kaldırın. Size bir gözetmen eşlik edecektir, lütfen diğer yarışmacıları rahatsız etmeden salondan çıkınız.
  * Yarışma başladıktan 30 dakika sonar çözümlerinizi teslim edip yarışma salonundan ayrılabilirsiniz, bu durumda yarışmaya geri dönemezsiniz.
1. Anket
  * Soru setinin yanı sıra yarışma esnasında cevaplamanız ve doldurmanız gereken bir anket alacaksınız.
  * Ankette cevapladığınız problemlerle alakalı sorular olacak. Bu bilgiler jüri üyelerinin soruların uygunluğuna karar vermeleri için yararlı olacaktır.
  * Ankette ayrıca sizin en çok beğendiğiniz soru sorulacaktır.
  * Anket sorularına verdiğiniz cevaplar toplam puanınızı etkilemeyecektir.
  * Anket ayrıca toplanacaktır.

## Takım Yarışması için Kurallar

Aşağıdaki kurallar ve yönergeler yarışmacıların takım yarışmasında uyması gereken kurallardır.

1. Yarışma Dili
  * Takımınız soruyu sadece tek bir dilde alacaktır.
  * Takımınızın çalıştığı dili çözüm için kullanmalısınız. Bireysel yarışma için bazı takım üyeleri farklı dillerde çalışmayı tercih etmiş olabilir, ama takım yarışması için tek bir çözüm dili seçilmelidir.
1. Problem
  * Takım yarışmasında tek bir soru sorulacaktır.
  * Her takım üyesi problemin bir nüshasını alacaktır, fakat takım olarak tek bir çözüm teslim etmelisiniz.
  * Yarışmanın süresi 4 (dört) saattir ve yarışma başlamadan önce tam olarak bildirilecektir. Takımınızın gözetmeni başlama ve bitiş sürenizi kaydedecektir. Bireysel yarışmada olduğu gibi yemek sağlanacaktır, kendi yemeğinizi getirebilirsiniz.
1. İş birliği
  * Takım yarışması sorusunu çözerken birlikte konuşabilirsiniz.
  * Bireysel yarışmadaki malzeme ve elektronik aygıtlarla ilgili kısıtlamalar takım yarışmasında da geçerlidir.
  * Takımınız için yarışma süresince ayrı büro da ayrılacaktır, özellikle pencereler açıksa yan odalardaki takımların tartışmanızı duyabileceğini ve / veya çok gürültülü olmanız durumunda rahatsız olabileceğini bilmelisiniz.
1. Yarışma esnasında odadan ayrılmak
  * Yarışma esnasında odadan ayrılmanızı gerektirecek bir durum olursa, gözetmeninize sorunuz. Size eşlik edecek biri gelene kadar beklemeniz gerekebilir.
1. Bitirme
  * Cevap kağıtlarınızı zarfa koyunuz. Gözetmeniniz zarfı kapatacak ve jüriye teslim edecektir.
  * Yan odanızdaki takım sizden daha geç başlamış ve hala çalışıyor olabilir. Lütfen odadan ayrılırken sessiz olunuz.

11 Şubat 2023'te Ömer Keskin ve Elysia Warner tarafından onaylandı.